---
layout: documentation
title:    معرفی  Design Pattern
cattitle: معرفی  Design Pattern
date:   2017-12-06 19:03:42 +0330
jdate: چهارشنبه 15 آذر 1396
caturl: 2017/12/06/design-patterns.html
#  permalink: /:categories/:title.html
thumbnail: designpatterns.png
refrence: http://megaweb.ir/آموزش/الگوی-طراحی-design-pattern/الگوهای-طراحی <br> http://agiledevelopment.ir/ebook/design-pattern/introduction-to-design-pattern/gof-design-pattern/ <br> http://www.tahlildadeh.com/ArticleDetails/الگوهای-طراحی-Design-Pattern
---
<p>
Design Patternها یکسری جواب های ثابت شده به مشکلات رایج در طراحی هستند. به وسیله آنها می توان یکسری راهکار برای حل مسائل بازگشتی در طراحی برنامه تعریف کرد.
</p>

<p>
به طور واضح، Design Patternها کدهای آماده ای نیستند که بتوان مستقیماً از آن ها استفاده کرد. اما یکسری رویکرد یا نظریه برای حل چالش های عادی طراحی ارائه می دهند.
</p>

<p>
هر الگو بیانگر یک مسئله و مشکل است که می تواند بارها و بارها روی بدهد همراه با راه حل آن مسئله، وشما می تواند از این راه حل برای میلیون ها بار استفاده کند بدون نیاز مجدد برای پیدا کردن راه حل.
</p>

<h3>دسته بندی الگو ها
</h3>
<p>
در اوایل دهه ۱۹۹۰، افرادی زیادی روی الگوهای طراحی کار می کردند. اما چهار نفر به نام های، گاما، جاکوبسون، هلم و ولسایدز بیشترین تاثیر را در این زمینه با نوشتن کتابی به نام “Design Pattern: Elements of Reusable Object-Oriented Software”، داشتند. این چهار نویسنده به Gang of Four مشهور شدند. آنها در این کتاب ایده استفاده از الگوها را در طراحی نرم افزار به کار بردند و یک فرمت استاندارد را برای مستندسازی الگوها ایجاد کردند. الگوهای طراحی بیان شده در سه دسته تقسیم بندی شده اند و در مجموع 23 الگو هستند :
</p>

<ol>
<li>
<b>
الگوهای بوجود آورنده(Creational Pattern):
</b>
<p>
 همه الگو های که در این دسته قرار می کیرند در ارتباط با روش های ایجاد اشیاء هستند.آنها مسئولیت نمونه سازی از کلاس­ها را به یک نقطه منتقل می­کنند تا قواعد SRP و SoC رعایت گردند. الگوهای این گروه عبارتند از:
</p>
<p>
<ul>
<li><b>Factory :</b> یک کلاس، وظیفه ایجاد یک شیء معتبر را به کلاسی دیگر واگذار می کند.</li>
<li><b>Abstract Factory :</b> واسط هایی را ایجاد می­کند برای ساخت خانواده ای از&nbsp; اشیای مرتبط.</li>
<li><b>Builder :</b> امکان ساخت ویرایش های مختلف از یک شیء را با جدا سازی سازنده آن شیء فراهم می کند.</li>
<li><b>Prototype :</b> امکان کپی اشیاء را به ایجاد یک نمونه جدید فراهم می کند.</li>
<li><b>Singleton :</b> به کلاس این امکان را می دهد که فقط یک نمونه از خود ایجاد کرده و فقط یک نقطه واحد برای دسترسی به آن نمونه باشد.</li>
</ul>
</p>
</li>

<li>
<b>
الگوهای ساختاری(Structural Patten):
</b>
<p>
 این نوع الگوها شرح می دهند چگونه اشیاء و کلاس ها می توانند در ساختارهای بزرگتر باهم ترکیب شوند. الگوهای این گروه عبارتند از:
</p>
<ul>
<li><b>Adapter :</b> به کلاس­هایی از واسط های ناسازگاز اجازه کار با یکدیگر را می دهد.</li>
<li><b>Bridge :</b> یک انتزاع را از پیاده سازی آن جدا می کند و اجازه می دهد که آنها مستقل از یکدیگر تغییر کند.</li>
<li><b>Composite :</b> اجازه می دهد که یک گروه از اشیاء که به صورت سلسله مراتبی نمایش داده&nbsp; می­شوند، درست مانند یک نمونه از یک شیء مورد استفاده قرار گیرد.</li>
<li><b>Decorator :</b> به صورت پویا می­تواند یک کلاس را پوشش داده و رفتارهای آن را توسعه دهد.</li>
<li><b>Facade :</b> یک واسط ساده ایجاد می­کند برای کنترل دسترسی به تعدادی از واسط­ها و زیر سیستم­های پیچیده.</li>
<li><b>Flyweight :</b> روشی را برای اشتراک داده­ها بین تعداد زیادی از کلاس­های کوچک فراهم می­نماید.</li>
<li><b>Proxy :</b> یک نگهداره برای یک کلاس پیچیده که نمونه گیری از آنها هزینه­ بر است را فراهم می­نماید.</li>
</ul>
</li>

<li>
<b>
الگوهای رفتاری(Behavioral Pattern):
</b>
<p>
به ارتباطات بین اشیاء بر مبنای مسئولیت­ها و الگوریتم­های آنها می­پردازد. این الگوها رفتارهای پیچیده سیستم را بسته بندی می­کنند و آن را از جریان کلی سیستم جدا می­نمایند تا سیستم­های پیچیده به خوبی درک شده و نگهداری شوند. الگوهای این گروه عبارتند از:
</p>
<ul>
<li><b>Chain of Responsibility :</b> اجازه می­دهد که دستورات با یکدیگر زنجیر شوند تا یک درخواست را انجام دهند.</li>
<li><b>Command :</b> یک متد را در قالب یک شیء بسته بندی می کند و اجرای دستور &nbsp;را از صادر کننده آن جدا می­سازد.</li>
<li><b>Interpreter :</b> نحوه ارزیابی جملات در یک زبان را مشخص می­کند.</li>
<li><b>Iterator :</b> نحوه پیمایش یک مجموعه را به صورت فرموله شده تعیین می­کند.</li>
<li><b>Mediator :</b> شیء ایی را تعریف می­کند که امکان برقراری ارتباط بین دو شیء دیگر را فراهم می­نماید بدون آنکه آنها از یکدیگر مطلع باشند.</li>
<li><b>Memento :</b> امکان برگشت دادن وضعیت یک شیء به حالت قبلی­اش را فراهم می­نماید.</li>
<li><b>Observer :</b> روشی را تعریف می­کند که یک یا چند کلاس از تغییرات در یک کلاس مطلع گردند.</li>
<li><b>State :</b> اجازه می­دهد که یک شیء تغییر رفتار خود را به یک شیء دیگری واگذار کند.</li>
<li><b>Strategy :</b> اجازه می­دهد که یک الگوریتم در یک کلاس بسته بندی شود و در زمان اجرا تعویض شود برای تغییر رفتار&nbsp; یک شیء.</li>
<li><b>Template Method :</b> کلاسی که کنترل جریان یک الگوریتم را تعریف نماید ولی به کلاس های مشتق اجازه می دهد گام های اجرایی آن را پیاده سازی نمایند.</li>
<li><b>Visitor :</b> امکان کارکرد جدید برای یک کلاس را فراهم می نمایند بدون آنکه ساختار آن تغییر کند.</li>
</ul>
</li>

</ol>