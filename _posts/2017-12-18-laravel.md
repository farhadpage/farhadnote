---
layout: documentation-laravel
title:   آموزش Laravel
cattitle:   اصول آموزش Laravel
date:   2017-12-18 11:18:42 +0330
jdate: دوشنبه 27 آذر 1396
caturl: 2017/12/18/laravel.html
#  permalink: /:categories/:title.html
directory : laravel
menu : false
thumbnail: laravel.png
refrence: https://fa.wikipedia.org/wiki/لاراول <br> https://www.lydaweb.com/category/article/laravel/48/فریم-ورک-لاراول-چیست
---
<p>
لاراول (به انگلیسی Laravel) یک چارچوب متن باز پی اچ پی (PHP) است که توسط تیلور اوتول، برای توسعه نرم‌افزارهای وب بر پایه معماری MVC طراحی شده‌است. بعضی از ویژگی‌های لاراول به صورت ماژولار و بسته‌بندی شده ارائه شده‌است. در مارس ۲۰۱۵، لاراول به عنوان معروف‌ترین فریم ورک php شناخته شد، سایر فریم ورک‌های محبوب از قبیل symfony2,Nette,CodeIgniter,Yii2 و سایر فریم ورک‌ها بودند. کدهای باز لاراول برروی github میزبانی می‌شود؛ و تحت لیسانس MIT License ارائه شده‌است.
</p>

<div align="center">
<img src="/images/post/laravel.jpg" alt="{{page.title}}" />
</div>

<p>
پیدایش لاراول به این صورت بود که تیلور اوتول قصد داشت فریم ورکی ایجاد کند که بر پایه CodeIgniter باشد، در حالی که قابلیت‌های پیشرفته‌تری نسبت به آن ارائه دهد. زیرا با رشد CodeIgniter مشکلاتی برای برنامه نویسان و طراحان وب به وجود آمده بود. اگر دوست دارید بدانید لاراول تا الان که به نسخه لاراول 5.5 رسیده است، چه مسیری را طی کرده، با ادامه مقاله همراه لیداوب باشید تا نسخه‌های مختلف لاراول را با هم بررسی کنیم.
</p>

<p>پیدایش لاراول به این صورت بود که تیلور اوتول قصد داشت فریم ورکی ایجاد کند که بر پایه CodeIgniter باشد، در حالی که قابلیت‌های پیشرفته‌تری نسبت به آن ارائه دهد. زیرا با رشد CodeIgniter مشکلاتی برای برنامه نویسان و طراحان وب به وجود آمده بود. اگر دوست دارید بدانید لاراول تا الان که به نسخه لاراول 5.5 رسیده است، چه مسیری را طی کرده، با ادامه مقاله همراه لیداوب باشید تا نسخه‌های مختلف لاراول را با هم بررسی کنیم.</p>
<h3>لاراول 1</h3>
<p>تیلور اوتول در سال ۲۰۱۱ اولین نسخه از لاراول را منتشر کرد که مکانیزم‌های model، session، view و مسیریابی را ارائه می‌داد، ولی این نسخه در نبود کنترلر حالت mvc واقعی را از دست داده بود.</p>
<h3>لاراول 2</h3>
<p>در سپتامبر ۲۰۱۱ اوتول با انجام بهینه سازی‌های متعدد لاراول&nbsp;2 را منتشر کرد. از مهم‌ترین تغییرات نسخه ۲ وجود کنترلرها بود که باعث می‌شد لاراول رسماً به عنوان یک فریم ورک MVC شناخته شود. همچنین سیستم قالب بندی blade نیز در نسخه&nbsp;دوم&nbsp;به این فریم ورک اضافه شد.</p>
<h3>لاراول 3</h3>
<p>در فوریه سال ۲۰۱۲ لاراول&nbsp;3 با تغییرات جدیدی وارد عرصه شد. انتشار لاراول&nbsp;3 با معرفی سایت این فریم ورک با آدرس&nbsp;<a href="https://laravel.com/" target="_blank" rel="nofollow">http://laravel.com</a>&nbsp;که امکان استفاده از یک داکیومنت قوی را برای کاربرانش فراهم می‌کرد، همراه بود. از مهم‌ترین قابلیت‌های لاراول&nbsp;3 استفاده از خط فرمان CLI به نام artisan بود. پشتیبانی داخلی از مدیریت سیستم بانک اطلاعاتی، migrationها، لایه‌های بانک اطلاعاتی، پشتیبانی از رویدادها، همگام سازی لاراول با unit testing و همچنین سیستم پکیجینگ یا bundle از دیگر قابلیت‌های مهم لاراول در نسخه&nbsp;سوم لاراول بود که محبوبیت آن را فزونی بخشید.</p>

<p style="clear: both;">
<img class="img-responsive" style="display: block; margin-right: auto; margin-left: auto;" src="/images/post/laravel-development.jpg" alt="فریم ورک لاراول ">
</p>

<h3>لاراول 4</h3>
<p>اکنون دیگر لاراول به جایگاه خوبی در بین کاربران دست یافته بود. پس از آن در می سال ۲۰۱۳ نسخه&nbsp;چهارم لاراول&nbsp;بر پایه کدهای Illuminate منتشر شد. در نسخه&nbsp;4 با بهره بردن از مدیر بسته‌ها یا composer تحول بزرگی در چارچوب لاراول ایجاد شد. زیرا این امکان فراهم شده بود که توسط composer کاربران بتوانند از بسته‌ها و کامپوننت‌های متعددی که توسط برنامه نویسان PHP در سراسر جهان نوشته شده بود، استفاده کنند. از قابلیت‌های دیگر ارائه شده توسط نسخه ۴ لاراول پشتیبانی از database seeding، پشتیبانی از صف‌های پیام، ارسال انواع مختلفی از ایمیل و پشتیبانی از soft deletion یا تاخیر در حذف رکوردهای پایگاه داده بود.</p>
<h3>لاراول 5</h3>
<p>سیر تکامل لاراول ادامه داشت تا اینکه در فوریه سال ۲۰۱۵ نسخه&nbsp;پنجم لاراول&nbsp;با تغییر در نسخه&nbsp;4.3 منتشر شد. قابلیت‌های مهم و ویژه‌ای به این نسخه اضافه شده بود. برنامه‌ ریزی برای اجرای وظایف از طریق بسته‌ای به نام scheduler، بهینه سازی بسته‌های assets از طریق Elixir، ساده شدن عملیات احراز هویت از طریق بسته Socialite، همچنین ارائه ساختار درختی برای توسعه برنامه از قابلیت‌های لاراول در نسخه&nbsp;5 بود.</p>
<p>پس از آن، نسخه‌های لاراول&nbsp;5 به ترتیب منتشر شدند و در هر کدام از آن‌ها ویژگی‌های جدید و منحصربه فردی ارائه شد. نتیجه این تلاش‌ها این است که هم اکنون یک فریم ورک PHP با امکانات کامل و جامع در اختیار برنامه نویسان قرار دارد که تمام نیازهای یک برنامه نویس تحت وب را برطرف می‌کند. در عین حال راحتی و سهولت استفاده از آن مهم‌ترین ویژگی آن به شمار می‌رود. در ادامه نسخه‌های مختلف ورژن 5 لاراول را جهت درک بهتر تفاوت آن‌ها بررسی می‌کنیم.</p>

<h4>لاراول 5.1</h4>
<p>لاراول&nbsp;5.1 در ژوئن سال ۲۰۱۵ منتشر شد. باگ‌های زیادی در نسخه&nbsp;5.1&nbsp;لاراول برطرف شده بود. در عین حال مهم‌ترین ویژگی نسخه 5.1 انتشار آن به صورت یک نسخه با پشتیبانی طولانی مدت یا LTS بود. امکان پشتیبانی رفع مشکلات تا ۲ سال و پشتیبانی امنیتی تا سه سال در این نسخه فراهم شده بود.</p>
<h4>لاراول&nbsp;5.2</h4>
<p>در ۲۱ دسامبر ۲۰۱۵ لاراول&nbsp;5.2 منتشر شد که تغییرات کوچکی در آن اعمال شده بود.</p>
<h4>لاراول&nbsp;5.3</h4>
<p>لاراول&nbsp;5.3 با پشتیبانی ۶ ماهه برای رفع مشکلات و پشتیبانی یک ساله برای مشکلات امنیتی در ۲۳ اوت ۲۰۱۶ منتشر شد. ویژگی‌های جدید زیادی به این نسخه اضافه شده بود که مهم‌ترین آن تمرکز بر بهبود سرعت توسعه برای برنامه نویسان با ایجاد بهبود‌های خلاقانه جهت انجام کارهای رایج بود.</p>
<p style="clear: both;"><img class="img-responsive" style="display: block; margin-right: auto; margin-left: auto;" src="/images/post/laravel-framework.jpg" alt="لاراول چیست"></p>
<h4>لاراول&nbsp;5.4</h4>
<p>لاراول&nbsp;۵/۴ در ۲۴ ژانویه ۲۰۱۷ منتشر شد. این نسخه بسیاری از ویژگی‌های جدید لاراول از جمله Laravel Dusk، Laravel Mix، Blade Components and Slots، Markdown Emails، Automatic Facades، بهبود مسیر یا route و ویژگی‌های دیگر را شامل می‌شد.</p>

<h4>لاراول&nbsp;5.5</h4>
<p>تیم توسعه لاراول همواره درصدد توسعه و افزودن قابلیت‌های جدید به آن هستند و در همین راستا لاراول&nbsp;5.5 را در ۳۰ اگوست ۲۰۱۷ با پشتیبانی طولانی مدت و به صورت LTS منتشر کردند. این نسخه کامل امکان پشتیبانی برای رفع مشکلات تا دو سال و پشتیبانی برای رفع مسائل امنیتی تا سه سال را ایجاد کرده است. این نسخه ویژگی‌های مهم و جدید بسیاری دارد که ما در لیداوب به شرح کامل تمام ویژگی‌های جدید نسخه&nbsp;5.5 پرداخته ایم.</p>

<h3مزایای استفاده از فریم ورک لاراول</h3>
<p>در ادامه دلیل رشد بسیار سریع لاراول و اینکه چرا در مدت زمان کوتاهی توانسته در رقابت با فریم ورک‌های دیگر PHP، نظر جامعه برنامه ‌نویسان را به خود جلب کند را بررسی می‌کنیم. مهم‌ترین ویژگی‌ لاراول سرعت بالا و همچنین سادگی و سهولت کار با‌ آن است. لاراول قابلیت‌های مهم فراوانی دارد که آن را به انتخاب اول برنامه نویسان PHP تبدیل کرده است. از جمله مهم‌ترین قابلیت‌های لاراول می‌توان به موارد زیر اشاره کرد:</p>
<p style="clear: both;"><strong>استفاده از معماری MVC در لاراول:</strong>&nbsp;در تعریف معماری MVC و فریم ورک‌های مبتنی بر آن می‌توان گفت که این معماری تلفیقی از سه لایه model-view-controller است. کار با پایگاه داده از وظایف بخش model است. وظیفه ارتباط با کاربر نهایی بر عهده بخش view است. و وظیفه کنترل و ایجاد ارتباط بین دو لایه view و model برعهده بخش controller است. تقسیم بندی برنامه به این سه قسمت مزایای فراوانی دارد که از جمله مهم‌ترین مزیت‌های آن جداسازی منطق برنامه از بخش view سایت است که این امر باعث می‌شود؛ هنگام ایجاد تغییر در view، این تغییرات منطق برنامه را تحت تاثیر قرار ندهند. فریم ورک لاراول بر پایه معماری MVC است.&nbsp;</p>
<p><strong>انتشار به صورت متن باز:</strong>&nbsp;انتشار به صورت متن باز امکان تغییر این فریم ورک طبق چیزی که می‌خواهید را فراهم می‌کند.</p>
<p><strong>امکان تعریف RESTFUL controllers:</strong>&nbsp;منطقی برای سهولت استفاده از کنترلرها و کاهش کدها در آن بر پایه درخواست‌های GET و POST است.</p>
<p><strong>استفاده از خصوصیت auto-loading:</strong>&nbsp;خصوصیت auto-loading در لاراول امکان لود اتوماتیک کلاس‌ها و کامپوننت‌ها را در صورت نیاز به‌ آن‌ها فراهم کرده است.<br><strong>راحتی استفاده از پایگاه داده:</strong>&nbsp;با استفاده از سیستم ORM یا همان ابزار Elequent در لاراول می‌توانید با انواع پایگاه داده‌ها ارتباط برقرار کرده و انواع کوئری‌ها را در آن به کار بگیرید.</p>
<p><strong>استفاده از ابزار unit testing:</strong>&nbsp;با استفاده از ابزار تست لاراول به راحتی می‌توانید برنامه‌های خود را تست کنید.</p>
<p><strong>استفاده از قالب blade:</strong>&nbsp;می‌توان از داده‌های برنامه در view توسط قالب blade استفاده کرد.</p>
<p><strong>ایجاد پکیج‌ها:</strong>&nbsp;در لاراول به راحتی می‌توانید پکیج‌های موردنظر خود را ایجاد کنید و از آن در برنامه‌های خود بهره ببرید، یا آن را با دیگران به اشتراک بگذارید.</p>
<p><strong>استفاده از خط فرمان artisan:</strong>&nbsp;استفاده از خط فرمان artisan این امکان را می‌دهد تا کارهای پیچیده‌ای را توسط چند خط کد ساده انجام دهیم.</p>
<p><strong>استفاده از migration:</strong>&nbsp;استفاده از این قابلیت این امکان را فراهم کرده است که تغییرات بانک اطلاعاتی به همراه سورس کد پروژه قابل انتقال باشد.</p>
<p><strong>نصب آسان:</strong>&nbsp;از مزیت‌های لاراول این است که نصب این فریم ورک و کار با آن بسیار راحت است.</p>
<p><strong>استفاده از کامپوننت‌ها:</strong>&nbsp;لاراول از پکیج‌ها و کامپوننت‌های زیادی بهره می‌برد که به راحتی بر روی پروژه نصب و استفاده می‌شوند.</p>
<p><strong>امنیت:</strong>&nbsp;یکی از مهم‌ترین مسائلی که برای یک برنامه نویس اهمیت دارد، امنیت برنامه‌ی در حال ساخت است. لاراول از سطح بالایی از امنیت برخوردار است.</p>
<p><strong>مسیریابی:</strong>&nbsp;راحتی کار و قدرت مسیریابی لاراول از مهم‌ترین ‌ویژگی‌های لاراول است.</p>
