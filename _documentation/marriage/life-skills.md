---
layout: documentation
title: مهارت زندگی و سازگاری
cattitle: مهارت زندگی و سازگاری
date:   2020-07-03 23:51:42 +0330
jdate: جمعه 13 تیر 1399
caturl: 2020/07/03/marriage.html
# permalink: /:categories/:title.html
thumbnail: life-skills.jpg
refrence: 
---
<h3> تعریف مهارت های زندگی   </h3>

<p>
توانایی هایی هستند که به ما کمک می کنند در موقعیت های گوناگون، عاقلانه و درست رفتار کنیم؛ به طوری که با خود و دیگران سازگارانه ارتباط برقرار کرده بدون استفاده از خشونت بتوانیم مسایل پیش آمده را حل نماییم و ضمن به دست آوردن موفقیت در زندگی، احساس شادمانی داشته باشیم.
</p>

<p>
برای بهتر شدن درک مفهوم مهارت‌های زندگی باید از دو نگاهی حرف بزنیم که درباره زندگی وجود دارد.
</p>
<br>

<ol>
<li>
در یک نگاه ایده‌آلی، زندگی خوب، زندگی‌ای است که در آن هیچ تنشی وجود ندارد و هیچ دست‌اندازی، زندگی فرد را دچار تشویش نمی‌کند. فرد در موقعیتی رویایی زندگی می‌کند و هیچ‌گونه گرفتاری و کشمکشی نمی‌تواند زندگی او را دچار تغییر کند. 
</li>
<li>
اما یک نگاه دیگر نیز وجود دارد که اساس زندگی را با ناراحتی و سوگ، از دست‌دادن و کشمکش عجین می‌داند. این‌که با گذشت هر روز، یک روز از عمرمان از دست می‌رود و پیرتر می‌شویم، هر چند وقت یکبار متوجه موی سفیدی می‌شویم و چین و چروک‌های صورتمان را نگاه می‌کنیم.
</li>
</ol>
<br>

<p>
وقتی پذیرفتیم که زندگی همیشه و در همه موقعیت‌ها، خوشایند نیست، باید راهی را انتخاب کنیم که به وسیله آن آرامش بیشتری داشته باشیم.
</p>

<p>
در بارزترین شکل ما معتقدیم زمان و سلامتی‌مان هر روز برای ادامه زندگی کمتر می‌شود. از طرف دیگر مدام در زندگی با این مسأله روبه‌رو هستیم که باید از خواسته‌هایمان بگذریم و با خود مرور می‌کنیم که جمع‌شدن خیلی از خواسته‌هایمان باهم، سازگاری ندارد.
</p>

<p>
حالا اگر قرار باشد این دو نگاه را کنار یکدیگر بگذاریم و بعد از مهارت‌های زندگی حرف بزنیم، باید بگوییم مهارت‌های زندگی در وهله اول، پذیرش نگاه دوم و قبول آن است. 
</p>

<p>
بعد وقتی پذیرفتیم که زندگی همیشه و در همه موقعیت‌ها، خوشایند نیست، باید راهی را انتخاب کنیم که به وسیله آن آرامش بیشتری داشته باشیم.
</p>

<p>
مهارت زندگی به ما یاد می‌دهد که چه راهی را باید انتخاب و چگونه باید زندگی کرد تا سازگاری بیشتری به دست آورد و آرامش بیشتری داشت تا بتوان از آن لذت برد.
</p>

<p>
مهارت‌های زندگی ساختن یک شهر رویایی نیست که در آن هیچ گرفتاری وجود ندارد و سوگ، تلخی و ناکامی در آن بی‌معناست بلکه بخش مهمی از مهارت‌های زندگی کنار آمدن با همین تلخی‌هاست که عنصر مهمی در ساخت زندگی است و کسی که می‌تواند سازگار‌تر باشد درواقع مهارت بهتری دارد.
</p>

  <blockquote class="has-icon tip">
در مجموع می‌توان گفت آدم‌هایی که مهارت بهتری دارند بهتر با ناکامی‌ها کنار می‌آیند، تنش‌های خود را حل می‌کنند و راه‌حل‌های گوناگونی دارند و می‌توانند آن را در شرایط مختلف استفاده کنند.
  </blockquote>
  
  <br>
  <h3>مهارت زندگی در ازدواج </h3>
  <p>
  ازدواج پیوندی است که انتظار می‌رود روزبه‌روز مستحکم‌تر شود و تا ابد ناگسستنی باقی بماند. این در حالی است که پیوند بسیاری از زوج‌ها در اثر ناملایمات زندگی سست می‌شود و در موارد حاد به جدایی می‌انجامد. در واقع، نافرجامی اغلب زندگی‌های مشترک به علت عدم تسلط طرفین بر مهارت‌‌ های زندگی زناشویی است و از بی‌توجهی به پیش‌نیازهای مهارتی ازدواج موفق ناشی می‌شود.
  </p>
  
  <p>
  زندگی مشترك پهنه وسیعی از فرصت‌هاست كه زوجین با آرامش و حساب شدگی، مشكلات را پایان كار نمی‌دانند بلكه آنها را بهانه و فرصتی برای آغاز جدید می‌دانند و با همدلی و هم‌كوشی درصدد حل آنها برمی‌آیند و به هیچ وجه واقع بینی خود را قربانی ایده‌آل‌نگری نمی‌كنند.
  </p>
  
  <p>
  زن و مردی كه به تازگی تشكیل زندگی داده‌اند از تجربه كافی برای حل مشكلات برخوردار نیستند و معمولا بر آتش‌های كوچك و بزرگ پدید آمده، نفت و بنزین احساسی عمل كردن می‌ریزند و حتی همان هفته‌های اول و ماه‌های اول به این نتیجه می‌رسند كه ازدواج ما از اول اشتباه بوده است و بی‌جهت نیست كه در سه سال اول زندگی پدیده پرآسیب طلاق شكل می‌گیرد.
  </p>
  
  <p>
  بله، ازدواج اقدامی جدی است که آمادگی و مهارت‌های خاص خودش را می‌طلبد. دوران آشنایی پیش از ازدواج فرصت مناسبی است تا این مهارت‌‌ها را که لازمه‌ی ازدواج موفق شمرده می‌شوند، تمرین کنید و آمادگی خود را برای حضور در زندگی مشترک بالا ببرید. این دوران به هر حال با زندگی در زیر یک سقف تفاوت‌هایی دارد، اما همان‌طور که گفته شد فرصت قابل تأملی برای پرورش مهارت‌ های زندگی زناشویی است.
  </p>
  
  <p>
  هر چه افراد با دانش و آگاهی بیشتری زندگی زناشویی خود را آغاز کنند، در مدیریت بحران ها و چالش هایی که در این راه با آن مواجه می شوند آماده تر میشوند، چرا که در این مسیر پر پیچ و خم زوجین ممکن است با مشکلات زیادی مواجه شوند. لازمه این آگاهی خودشناسی و شناخت بیشتر تفاوت های زن و مرد است. 
  </p>
  
  <br>
  <h3>
  آگاهی از تفاوت های جنسیتی تقویت کننده مهارت های لازم برای ازدواج 
  </h3>
  <p>
  خوشحال بودن با شریک زندگی نیازمند آگاهی از تفاوت های میان زنان و مردان است. چرا که عدم آشنایی با این تفاوت ها مانند وارد شدن به دنیایی ناشناخته است. در ادامه تنها دو  مورد از این تفاوت ها توضیح داده شده است:
  </p>
  <p>
  <ol>
  <li>
  <b>استقلال طلبی در مردان اولویت است: </b>
  <p>
در مردان نیاز به استقلال طلبی معمولا نسبت به زنان بیشتر است. مردان در زندگی دوست دارند بیشتر روی پای خود بایستند و از هر وابستگی دوری کنند. به طور ذاتی مردان دوست دارند که کنترل شرایط را در دست داشته باشند و چالش ها و مسائل مختلف را مدیریت کنند.
  </p>
  </li>
  <li>
    <b>حمایت شدن در زنان اولویت است: </b>
    <p>
    زنان نسبت به مردان از لحاظ عاطفی حساس ترند و نیاز به حمایت بیشتری نسبت به مردان دارند. به همین علت مسئله حمایت شدن در زنان از اهمیت زیادی برخوردار است. زنان از بی توجهی آزرده خاطر میشوند. مناسبت های مهم مانند تاریخ تولد، ازدواج و ... برای زنان از اهمیت ویژه ای برخوردار است.
    </p>
  </li>
  </ol>
  
  </p>
  
  <br>
  <h3>کاربرد مهارت های لازم برای ازدواج در زندگی </h3>
  
  <p>
  یادگیری مهارت های لازم برای ازدواج، فرصتی مناسب است که از بایدها و نبایدهای رابطه زناشویی آگاه شوید. به عنوان مثال در مورد اینکه چه حرف هایی را نباید به همسر زد یا اینکه کنترل شوهر و عدم توجه به زن چه پیامدهای منفی در رابطه زناشویی برجای خواهد گذاشت. در ادامه به برخی از مهم ترین مهارت های لازم برای ازدواج اشاره میکنیم:
  </p>
  <br>
  <h4>
  1-	مهارت همدلی :
  </h4>
  <p>
  مهارت همدلی کردن بدین معناست که قادر باشید پاسخ عاطفی مناسب موقعیت به طرف مقابل بدهید. یعنی بتوانید از زاویه دید همسرتان به مسائل نگاه کنید و احساسات او را درک کنید. برای کسب مهارت همدلی باید سعی کنید خوب به یکدیگر گوش دهید تا از نگرانی ها و دغدغه های یکدیگر با خبر شوید.
  </p>
  
  <br>
  <h4>
  2-	مهارت گفتگو :
  </h4>
  <p>
با هم صحبت كنید. این مهارت یكی از عوامل بسیار مهم در ارتباط موثر و رفع مسائل و مشكلات زندگی است. این امر، همچون كلیدی، بسیاری از درهای صمیمیت را به روی زوجین باز می‌كند و هنری است كه از طریق آن می‌توان از كاهش محبت و سوء تفاهم در زندگی مشترك پیشگیری نمود. در یك گفتگوی صحیح بایستی هر فرد برای برقراری ارتباط كارآمد مهارت‌هایی را در خود ایجاد نماید، كه در ذیل به آنان اشاره می‌شود:
  </p>
  <p>
  <b>اینگونه سخن بگوییم :</b>
  </p>
  
  <p>
  <ul>
  <li>
 ابتدا در خصوص سخن مورد نظر تامل كنید. 
  </li>
    <li>
  به نرمی و تواضع همراه با خوشخویی، در فضای مهر و محبت و نه خشم و عصبانیت سخن بگویید.  
    </li>
      <li>
   از سخن بیهوده گفتن و پرگوئی بپرهیزید و در موضوع مشكلتان حرف بزنید.   
      </li>
        <li>
 اگر لازم است كه در خصوص موضوع مورد نظر مفصل سخن به میان آید بایستی موقعیت و شرایط بیان سخن اثرگذار فراهم شده باشد.       
        </li>
          <li>
 سعی كنید تا حدامكان سخنان را كوتاه و مفید مطرح كنید.         
          </li>
            <li>
 برسخنتان تسلط لازم را داشته باشید و آنان را شمرده بیان كنید.           
            </li>
              <li>
 سخنتان همراه با نرمی باشد و آن را در قالبی نیكو «براساس موقعیت مورد نظر» آراسته نمایید.             
              </li>
                <li>
 از سخنان زشت كه روش انسا‌ن‌های خود باخته است جدا پرهیز نمایید.               
                </li>
                  <li>
عاقل باشید و اگر موضوعی است كه برایتان مهم است كه مطرح شود، نترسید و با درایت آن را بیان كنید.                  
                  </li>
                    <li>
 مراقب باشید كه با حفظ آرامش و تدبیر از شیوه‌ی نامناسب یا كلماتی كه باعث سوء برداشت می‌شود پرهیز نمایید.                   
                    </li>
                      <li>
 به دقت به سخنان طرف مقابل گوش دهید و نسبت به آنها واكنش مناسب نشان دهید.                     
                      </li>
                        <li>
  از مجموع سخنانتان در پایان، یك جمع‌بندی و نتیجه‌گیری روشن داشته باشید.                      
                        </li>
  </ul>
  </p>
  

 <p>
   <b>اینگونه سوالات بپرسیم:</b>
 </p> 

 <p>
 <ul>
 <li>
 به همسرتان بگویید كه به او اطمینان دارید و با پاسخ سوالی كه در ذهن شما ایجاد شده، به نشاط و آرامش می‌رسید.
 </li>
  <li>
  آن را شایسته و درست مطرح كنید چرا كه پرسش خوب، نیمی از آگاهی را برای شما فراهم می‌سازد.
  </li>
   <li>
   هدف از پرسیدنتان فهمیدن و درك حقیقت باشد نه برای آزردن و درمانده كردن طرف مقابل.
   </li>
    <li>
    درباره مسائل بی‌فایده از همسرتان سۆال نكنید. از لقمان پرسیدند: دانائی و حكمت تو چیست؟ گفت: از چیزی كه به آن نیاز ندارم سوال نمی‌كنم و به آنچه بیهوده است نمی‌پردازم.
    </li>
     <li>
     در مورد پاره‌ای موضوعات كه پاسخ صریح آن باعث شرمندگی می‌شود خودداری شود.
     </li>

 </ul>
 </p>   

<p>
    <b>اینگونه گوش كنیم</b>
</p>

 <p>
    برای گوش دادن فعال باید با تمام وجود به صحبت های طرف مقابلتان توجه داشته باشید؛ تا او یقین داشته باشد که به او گوش می دهید و برایش ارزش قائل هستید. همچنین سعی کنید به همسرتان بازخورد دهید و نشان دهید که مطلبی که درباره اش صحبت می کند برایتان مهم است
 </p>
 
 <p>
 <ul>
 <li>
 اشتیاق خود را نسبت به شنیدن مسائلی كه برای زندگی و خصوصا همسرتان مهم است، نشان دهید.
 </li>
  <li>
  پس از گوش كردن به تغییرات مفیدی كه لازم است ایجاد شود عمل كنید! یادتان باشد این امر نشانه اهمیت دادن شما نسبت به همسرتان است و باعث افزایش حس اعتماد محبت در روابط می‌شود.
  </li>
   <li>
   خوب به سخن همسرتان گوش كنید و پیش از آنكه مفهوم مدنظر او را به درستی نیافته‌اید قضاوت نكنید.
   </li>
    <li>
    از عواملی كه سبب عدم تمركز بر روی سخن همسرتان می‌شود پرهیز كنید.
    </li>
    <li>
    در برابر سخن همسر خود فروتن و صبور باشید و به سخن او دل دهید.
    </li>
 </ul>
 </p>   
 
<p>
     <b>داشتن یگ گفتگوی صحیح</b>
 </p>
 
<p>
<ul>
<li>
 صحبتتان را در موقعیتی مناسب و اثرگذار با همسرتان مطرح كنید    
     </li>
     <li>
سخنانتان را بگویید نه با هدف اثبات نظر خودتان، بلكه با این هدف كه حق و حقیقت را متوجه شوید.     
     </li>
     <li>
دنبال این نباشید كه حق توسط شما حتما باید آشكار شود بلكه اگر متوجه شدید خطا با شما بوده بپذیرید، خدا را شكر كنید و از همسرتان تشكر كنید.     
     </li>
     <li>
سعی كنید صحبت‌هایتان درباره واقعه‌ای مهم كه اتفاق افتاده یا به زودی روی خواهد داد باشد.     
     </li>
     <li>
 با یكدیگر در خلوت و مكان مناسب گفت‌وگو كنید.    
     </li>
     <li>
 اجازه دهید همسرتان دلایل خود و سوالاتی را كه در ذهن دارد با آزادی و آرامش بیان كند.    
     </li>
     <li>
در بین سخنان همسرتان به دنبال مطالبی باشید كه شما را به حقیقت نزدیك می‌كند.     
     </li>
     <li>
هدفتان خیرخواهی باشد. و منطقی و خالی از هرگونه تعصب و لجاجت با همسرتان گفتگو كنید.     
     </li>
     <li>
     از «جدال» كه زور گفتن و قبول نكردن حق و دلایل منطقی است دوری كنید زیر باعث می‌شود احترامتان را از دست بدهید.
     </li>
</ul>
     </p>
 
   <br>
   <h4>
  3 - توجه به احساسات و هیجانات طرف مقابل :
   </h4>
 
 <p>
 ابراز احساسات و نشان دادن محبت به همسر، به منظور تجربه رابطه ای سرشار از شادی و نشاط توصیه میشود. این مسئله به خصوص زمانی که چند سال از زندگی مشترک گذشته است و به منظور برگرداندن عشق به رابطه عاطفی لازم است. توجه به این مسئله به خصوص در مردان بسیار اهمیت دارد؛ چرا که برخی از مردان گمان میکنند لازم نیست هیجانات یا عشق خود را ابراز کنند و همین که برای زندگی مشترک تلاش زیادی میکنند یا در عمل نشان میدهند کافی است. 
 </p>
 
 <br>
 <h4>
 4 - مهارت حل تعارض و مدیریت روابط :
 </h4>
 <p>
 مسلما هر زوجی در زندگی زناشویی با اختلافاتی مواجه میشوند، آنچه اهمیت دارد این است که بتوانید تعارض های پیش آمده را به درستی مدیریت کنید. در مورد کلیه مشکلات بوجود آمده بین خودتان صحبت کنید؛ اما از فریاد زدن و پرخاشگری پرهیز کنید. اینکه در زمان مناسب به اختلاف خود و طرف مقابل رسیدگی کنید بسیار مهم است. عذرخواهی کردن مهارت دیگری ست که باید تقویت کنید. هیچ شخصی کامل نیست؛ هر فردی در زندگی ایراداتی دارد و شما با پذیرش نقص هایتان و تلاش برای رفع آنها می توانید روابط خود را مدیریت کنید.
 </p>
 
 <p>
 <b>
 لجاجت را كنار بگذاریم
 </b>
 </p>
 
 <p>
در یك ارتباط موثر زوجین باید از یك‌دندگی و اصرار بر نظر خود به جد پرهیز كنند و در مقابل برای حل مسائل زندگی، منش حق‌گرایی و خطاپذیری را داشته باشند. اگر می‌خواهید در زندگی مشترك، آرامش و نشاط داشته باشید با ترك لجبازی به این امر كمك خواهید كرد.
 </p>
 
 <br>
 <h4>
 5 - تعریف و تحسین واقعی :
 </h4>
 <p>
 اینکه صادقانه از طرف مقابل تعریف کنید و ویژگی های مثبت او را یادآور شوید، می تواند به افزایش حس همدلی کمک کند. اما این تعاریف باید واقعی و به دور از بزرگ نمایی بوده و غلو آمیز نباشد. از همسرتان به خاطر تمام تلاش هایی که برای زندگی مشترک انجام میدهد، تشکر کنید.
 </p>
 
 <br>
 <h4>
 6- مهارت حل مسئله و تصمیم گیری درست  :
 </h4>
 
 <p>
 مهارت حل مشکلات به نوعی مهم‌ترین مهارت این فهرست است، زیرا اگر بر این مهارت خاص مسلط نباشید، اوضاع به قدری آشفته می‌شود که دیگر اهمیتی نخواهد داشت تا چه حد در سایر مهارت‌ها توانا هستید. مهارت حل مشکلات یعنی اینکه اگر در موضوعی با همسرتان اختلاف نظر داشتید، بتوانید به مصالحه برسید. به‌عبارت دیگر، باید یاد بگیرید که موقعیت را بسنجید و ببینید که آیا لازم است روی موضع خود پافشاری کنید یا عاقلانه‌تر است که از موضع خود کوتاه بیایید. به عقیده‌ی دیکسون، عدم تسلط کافی بر این مهارت موجب دشواری زندگی مشترک به‌ویژه در دو سال نخست ازدواج می‌شود، چراکه طرفین در سال‌های نخست سعی دارند تا با راه و روش یکدیگر در حل مشکلات آشنا شوند و به طریقی با رویکرد طرف مقابل کنار بیایند. در واقع، در همین دو سال نخست ازدواج است که متوجه خواهید شد در زندگی مشترک نمی‌توانید همیشه حرف خودتان را به کُرسی بنشانید!
 </p>
 
 <br>
 <h4>
 7- مقدم دانستن همسر : 
 </h4>
 <p>
 بعد از ازدواج باید به این موضوع توجه کنید که نفر اول زندگی شما همسرتان است. با رعایت نکات مهم همسرداری میتوانید زندگی با ثبات و آرامبخشی را برای همسر و فرزندانتان فراهم کنید. البته این بدان معنا نیست که به عزیزان و فرزندانتان توجهی نداشته باشید ولی حفظ یک رابطه خوب با همسرتان پیش نیاز رشد و شکوفایی فرزندان و همچنین آسودگی خانواده تان است. 
 </p>
 
 <p>
 دیکسون معتقد است اول خدا و بعد همسر؛ او همسر را بر فرزندان، شغل، والدین، آشنایان و هر چیز یا هرکس دیگری مقدم می‌داند:
 </p>
 
 <p>
 <ul>
<li>خدا</li>
<li>همسر</li>
<li>فرزند</li>
 </ul>
 </p>
 
 <p>
 دیکسون ادعا می‌کند همسرش را که همه کسِ اوست، تحت هیچ شرایطی به جایگاه‌های بعدی تنزل نمی‌دهد و حتی در مواقعی که همسرش دچار گرفتاری یا بحران خاصی می‌شود و به‌عبارتی حال و روز خوشی ندارد، هم‌چنان اولویت زندگی دیکسون باقی می‌ماند، زیرا خودش نیز انتظار دارد که همیشه نخستین اولویت همسرش در خلال مشغله‌های زندگی باشد.
 </p>
 
 <br>
 <h4>
 8- رفتار خلاقانه در ازدواج :
 </h4>
 <p>
 سعی کنید برای پیشگیری از یکنواختی درزندگی تان، خلاقیت به خرج دهید. برای تجربیات مشترک جدید و جذاب برنامه ریزی کنید. برای سرگرمی و تفریحات خودتان زمان بگذارید مثلا با هم به پیاده روی و یا دوچرخه سواری بروید و... چرا که به تداوم یافتن رابطه شما کمک زیادی میکند. 
 </p>
 
 <p>
فقط در اندیشه‌ی رابطه‌ی زناشویی امروز خود نباشید، بلکه باید به راهکارهای دوام و بهبود این رابطه در سال‌های آینده نیز بیندیشید. مثلا از خودتان بپرسید:
 </p>
 
 <p>
 <ul>
 <li>
 چی کار می‌تونم بکنم که همسر ایده‌آل‌تری باشم؟
 </li>
 <li>
چی کار می‌تونم بکنم که پنج سال دیگه هم به چشم همسرم جذاب به‌نظر برسم؟
 </li>
 <li>
 بهتر نیست تحصیلاتم رو ادامه بدم؟
 </li>
 <li>
 بهتر نیست یه کسب‌و‌کاری راه بندازم که مال خودم باشه؟
 </li>
 <li>
 چطوری می‌تونم به همسرم نشون بدم که توی سختی‌ها پشتش هستم؟
 </li>
 </ul>
 </p>
 
 <p>
 دیکسون توصیه می‌کند که در زندگی نسبت به تغذیه‌ سالم، سلامتی و طول عمر، آینده‌نگری اقتصادی، پس‌انداز و پیشرفت شغلی بی‌اهمیت نباشید تا بتوانید آینده‌ی دلپذیرتری را برای خودتان و همسرتان رقم بزنید. خلاصه اینکه همه‌ی تلاش‌تان را به‌کار بگیرید تا برای شریک زندگی‌ خود همسر شایسته‌‌تری باشید.
 </p>
 
  <br>
  <h4>
  9- از یكدیگر عیب‌جویی و سرزنش نكنیم :
  </h4>
  
  <p>
در زندگی خانوادگی، زن و مرد بایستی بدی‌های یكدیگر را نادیده بگیرند. نقص زن، نقص مرد است و نقص مرد، نقص زن است و باید در روابطمان، نقص‌پوش باشیم. همچنان كه قرآن زن و مرد را لباس هم معرفی كرده است.
  </p>
  
  <p>
اگر خواهان محبت و حل مسائل در خانه هستیم باید منفی‌باف نباشیم. اگر به اشكال یا نقصی در طرف مقابلمان رسیدیم؛ نباید نگاه نقطه‌ای داشته باشیم و تمام تمركزمان را به آن معطوف كنیم بلكه آن را در كنار خوبی‌ها و قوت‌های او ببینیم و گاهی به نقص‌ها و عیوب خودمان هم توجه كنیم تا بتوانیم از سرزنش كردن و عیب‌جو بودن فاصله بگیریم.
  </p>
  
  <p>
وقتی پیمان ازدواج می‌بندید، لازم است که توانایی بخشش را در خود تقویت کنید و بتوانید خیلی زود ببخشید. اگر همسرتان خطایی مرتکب شد و عذرخواهی کرد، به خودتان گوشزد کنید که هیچ‌کس کامل نیست و قطعا خودتان نیز نقص‌هایی دارید و گاهی مرتکب خطا می‌شوید. درصورتی‌که در این مهارت حیاتی ضعیف هستید، حتما از یک شخص آگاه و متخصص راهنمایی و مشاوره بگیرید. هنگامی که از توانایی بخشش عاجز می‌شوید، درست همان لحظه است که ادامه‌ی ازدواج‌تان به بن‌بست می‌خورد. 
  </p>
  
  <p>
  یادتان باشد که خیلی اوقات دوام یک رابطه بدون بخشش ممکن نیست. دیکسون به کسانی که هیچ سررشته‌ای از این مهارت ندارند یا به هر علتی قادر به بخشش نیستند، یادآور می‌شود که مجرد بمانند!
  </p>
  
  
 <br>
<h4>
    10- احترام و اعتملد متقابل :
 </h4>
    
  <p>
اگر زوجین چه در محیط خانه و چه در جمع دوستان و فامیل همواره احترام همدیگر را حفظ كنند و پشتیبان همدیگر باشند، هم اعتمادشان نسبت به یكدیگر افزایش می‌یابد و هم هیچ‌كس به خود اجازه دخالت در زندگی آنان را نمی‌دهد. یادمان باشد صمیمیت زوجین همراه با حفظ حریم و رعایت ادب، یكی از مهم‌ترین مهارت‌های رفتاری برای حل مشكلات زندگی زناشویی است.
 </p>
    
<br>
<h4>
    11- تمرکز روی خصوصیات مثبت :
</h4>
    
<p>
    سعی کنید روی نقاط قوت همسر خود تمرکز کنید نه اینکه فقط و فقط رفتارهای آزاردهنده‌اش را ببینید. شاید از بعضی خصوصیات همسرتان ناراضی باشید، اما قطعا خصوصیات خوشایندی نیز در او سراغ دارید که عاشقش شدید. به عقیده‌ی دیکسون، احتمالا کفه‌ی خصوصیات مثبت همسرتان از کفه‌ی خصوصیات منفی او سنگین‌تر است، که اگر جز این بود رابطه‌تان به ازدواج ختم نمی‌شد. پس تا حد امکان روی خصوصیات دل‌پسندی که دو نفرتان را به‌هم رساندند، تمرکز کنید و خوبی‌های همسرتان را به‌خاطر کفه‌ی دیگر ترازو نادیده نگیرید.
</p>
        
<br>
<h4>
     12- باور قلبی به نیک‌بختی :
</h4>   
 <p>
 باید عمیقا باور داشته باشید که ازدواج‌تان پایدار خواهد ماند و هرگز قرار نیست به گزینه‌ی طلاق فکر کنید. باید بتوانید اطمینان خاطر داشته باشید که همسرتان نیز به‌اندازه‌ی شما عاشق‌ است. دیکسون توضیح می‌دهد که شاید گاهی عشق همسرتان را به وضوح احساس نکنید، اما باید بدانید که عاشق‌تان است و بتوانید عشقش را باور کنید. هر دوی شما باید بدون ذره‌ای تردید اطمینان خاطر داشته باشید که دیگری از عمل به هیچ کدام از وعده‌های خود شانه خالی نخواهد کرد. با این اطمینان متقابل می‌توانید خاطرجمع باشید که زندگی‌تان با هر تنشی رو به نابودی نخواهد رفت. این طرز فکر به همسرتان نیز منتقل می‌شود و قبل از اینکه متوجه شوید، رابطه‌تان دوباره روی غلتک می‌افتد.
 </p>   
 
<br>
<h4>
     13- ظرفیت شناخت مجدد :
</h4>    
 <p>
 شاید یک زمانی تصور کنید که همسرتان را خیلی خوب می‌شناسید، اما اینکه فقط یک‌بار همسرتان را خوب بشناسید کافی نیست، چراکه ما انسان‌ها در طول زندگی تغییر می‌کنیم و به‌تدریج پخته‌تر می‌شویم و به شناخت مجدد یکدیگر نیاز داریم. مثلا ممکن است به خودتان بیایید و ببینید همسرتان در ۴۰ سالگی با ۲۸ سالگی‌اش فرق دارد، اما این تفاوت‌ها توجیه مناسبی برای طلاق نیستند. در طول زندگی مشترک لازم است که همسرتان را دوباره بشناسید و مجددا در مورد بعضی خصوصیاتش که با گذشت سال‌ها تغییر کرده‌اند، شناخت پیدا کنید. بنابراین تا زمانی که مایل به بازشناسی همسر آینده‌تان نباشید، یعنی اینکه از صلاحیت ازدواج برخوردار نیستید!
 </p> 
 
<br>
<h4>
      14- رفتار متأهلی :
 </h4>    
  <p> 
  دیکسون هشدار می‌دهد که بعد از ازدواج نباید طوری رفتار کنید که هم‌چنان مثل مجردها به‌نظر برسید، بلکه باید با کردارتان سعی کنید که به چشم همه‌ی دنیا یک فرد متأهل خوشبخت دیده شوید، البته خوشبخت واقعی و نه با تظاهر! یادتان باشد فرد متأهلی که مثل مجردها رفتار کند، دیر یا زود با عواقب دردسرسازی در زندگی زناشویی خود مواجه خواهد شد. زندگی متأهلی این نیست که مثل مجردها رفتار کنید و فقط هر وقت عشق‌تان کشید به اخلاق و کردار متأهلی روی بیاورید!  
  </p>
  
<br>
 <h4>
      15- جدال منصفانه :
 </h4>   
      
  <p>
  شاید بعضی روزها خودتان را در وضعیتی بیابید که انگار چاره‌ی دیگری جز جدال ندارید، اما یادتان باشد که اگر حالت تدافعی به خود می‌گیرید حتما منصفانه و هدفمند وارد بحث شوید و بحث را خیلی کِش ندهید. ابتدا اطمینان حاصل کنید که برای این حالت تدافعی علت موجهی وجود داشته باشد. فقط کافی است نقطه نظرات‌تان را اعلام کنید و اگر همسرتان موافقت نکرد، حداقلش این است که حرف‌تان را شنیده است و اگر به شما علاقه‌مند باشد، مطمئنا سعی خواهد کرد به طریقی رضایت‌تان را جلب کند. اگر ناعادلانه وارد بحث شوید، طرف مقابل در جهت جلب رضایت‌تان هیچ قدمی برنخواهد داشت. این در حالی است که اگر محترمانه عمل کنید، طرف مقابل متقاعد خواهد شد که با یکدیگر به مصالحه برسید. حتی اگر حق با شما باشد اما تحریک‌آمیز حمله کنید، شکی نیست که همسرتان به آنچه باعث ناراحتی‌تان شده است ادامه خواهد داد.
  </p>    
  
  <p>
  زندگی مشترکی که با تسلط بر این مهارت‌ها اداره شود، فواید بی‌شماری به همراه خواهد داشت. نشاط، احترام و اعتماد متقابل، زندگی باثبات، حمایت دوطرفه و عشق بی‌قید‌وشرط ازجمله‌ی بارزترینِ این فواید به شمار می‌روند. پس فرصت را از دست ندهید و هرچه زودتر پیش از ازدواج، مهارت‌هایی را که مرور کردیم تمرین کنید. البته اگر متأهل هستید و تا به حال از اهمیت مهارت‌‌ های زندگی زناشویی آگاه نبوده‌اید، باز هم جای امیدواری است که می‌توانید با یادگیری و تمرین این مهارت‌ها حین زندگی مشترک از گسستن پیمان ازدواج‌تان جلوگیری کنید.
  </p>