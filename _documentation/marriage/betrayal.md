---
layout: documentation
title: تعهد و عدم خیانت
cattitle: تعهد و عدم خیانت
date:   2020-07-03 23:20:42 +0330
jdate: جمعه 13 تیر 1399
caturl: 2020/07/03/marriage.html
# permalink: /:categories/:title.html
thumbnail: betrayal.jpg
refrence: 
---
<h3> تعهد  </h3>

<p>
زمانی که یک مرد و زن مجرد در خود این توانایی را می بیند که اقدام به ازدواج و عقد قانونی آن کنند، به دنیای دیگری وارد می شوند. دنیایی که در آن از بی تعهدی احتمالی و رفع مسئولیت های دوران مجردی خبری نیست و دو طرف باید تن به یک تعهد دائم نسبت به یکدیگر دهند. این تعهد شامل تعهد زمانی، حمایتی، پشتیبانی، عاطفی و جنسی است.
</p>

<p>
<ol>
<li>
<b>
تعهد زمانی 
</b>
<p>
این معنی است که دو طرف به یکدیگر تعهد دهند که در بیشترین و مهم ترین زمان های خود در کنار یکدیگر باشند.
</p>
</li>

<li>
<b>
تعهد حمایتی 
</b>
<p>
دال بر این است که دو طرف بکوشند که از یکدیگر در شرایط سخت حمایت کنند.
</p>
</li>

<li>
<b>
تعهد پشتیبانی 
</b>
<p>
 به این موضوع اشاره دارد که دو طرف نسبت به هم مسئول باشند و مسئولیت ها و تکالیف شخصی خود را ادا کنند.
</p>
</li>

<li>
<b>
تعهد عاطفی 
</b>
<p>
 بدین معنی است که دو طرف یکدیگر را دوست داشته و در تامین نیازهای عاطفی یکدیگر و پرکردن خزانه عاطفی هم کوشا باشند.
</p>
</li>

<li>
<b>
تعهد جنسی 
</b>
<p>
 بدین معناست که زن و مرد بتوانند نیازهای غریزی و جنسی خود و همسر خویش را تامین کنند و در این زمینه کمبودی نسبت به هم وارد نکنند.
</p>
</li>


</ol>
</p>

<br>
<h3>خیانت</h3>
<p>
خیانت ، شکستن تعهد در یک ازدواج یا رابطه است. اگر یکی از طرف های رابطه ازدواج در برآورده کردن هر یک از این کارکردهای اصلی رابطه، رجوع به فرد سومی خارج از رابطه دو نفره خود کند، اقدام به خیانت کرده است.
</p>

  <blockquote class="has-icon tip">
در تعبیر خیانت ، هرگونه پنهان کاری که از جانب یکی از طرفین در رابطه ازدواج صورت گیرد، خیانت محسوب شده و سندی است دال بر بی وفایی او.
  </blockquote>
  
  <p>
  هرگونه روابط خارج از چارچوب زناشویی، خیانت محسوب می شود؛ بنابراین با این توضیحات، خیال پردازی با شخصی غیر از شریک زندگی، و روابط تلفنی و اینترنتی نیز خیانت تلقی می شود.
  </p>

<p>
خیانت در رابطه خانوادگی دارای انواع و اقسام مختلفی است که عبارتند از:
</p>

<p>
<ol>

<li>
<b>
خیانت رفتاری :
</b>
<p>
منظور از خیانت رفتاری این است که یکی از همسران به صورت رفتاری و با ارتباط برقرار کردن با شخصی خارج از سیستم خانواده به همسرش خیانت کند که بخش اعظم آن را ارتباط های جنسی تشکیل می دهد و در جامعه ما نیز رایج است.
</p>
</li>

<li>
<b>
خیانت ذهنی :
</b>
<p>
افرادی که در فکر و تخیلاتشان مدام به شخصی دیگر می اندیشند و از آنجا که زاده ذهنشان است، آن فرد شخصی ایده آل به شمار می آید و در این موقع است که برای زندگی مشترک خطر می آفریند چرا که آن شخص دایما شریک زندگی اش را با فرد ایده آل ساخته ذهنش مقایسه می کند و چون در حال قیاس است، در ارتباط با همسرش به مشکل برمی خورد و رابطه سرد می شود.
</p>
</li>

<li>
<b>
خیانت کلامی :
</b>
<p>
افرادی که در فکر و تخیلاتشان مدام به شخصی دیگر می اندیشند و از آنجا که زاده ذهنشان است، آن فرد شخصی ایده آل به شمار می آید و در این موقع است که برای زندگی مشترک خطر می آفریند چرا که آن شخص دایما شریک زندگی اش را با فرد ایده آل ساخته ذهنش مقایسه می کند و چون در حال قیاس است، در ارتباط با همسرش به مشکل برمی خورد و رابطه سرد می شود.
</p>
</li>
</ol>
</p>

<br>
<h3>دلایل خیانت </h3>
<p>
در سبب‌شناسی خیانت دلایل متعددی را می‌توان برشمرد که به دلیل تفاوت‌های فردی این دلایل یا عوامل، می‌تواند در افراد مختلف و جوامع گوناگون و حتی در زمان‌های (شرایط) مختلف، متفاوت باشد.
</p>

<p>
افراد بنا به دلايل مختلفي از جمله: كنجكاوي، تنوع طلبي، انگيزه تجربه كردن ، مبارزه با ناكارآمدي و كسب اعتماد به نفس، سرگرمي، گريز از واقعيت، مشكلاتي در رابطه با صميميت، انتقام و كنجكاوي جنسي، وارد روابط فرا زناشويي مي شوند. چهار عامل جنسي، هيجاني، انگيزه پيشرفت و عاشق شدن را به عنوان علل خيانت نام مي برند . 
</p>

<p>
در این زمینه، ویلیام گلاسر، روان‌شناس نامی، بیان می‌دارد: زوج‌ها زندگی مشترکشان را با عشق شروع می‌کنند، اما می‌بینند صمیمیت اولیه به‌تدریج رنگ می‌بازد. با گذشت زمان به زندگی مشترکشان با آهنگی یکنواخت و ملال‌آور ادامه می‌دهند و برای تحمل این زندگی به مشروبات الکلی، پرخوری، استفاده از مواد مخدر یا ارتباطات نامشروع روی می‌آورند. 
</p>

<p>
به عقیدهٔ این روان‌شناس، مهم‌ترین انگیزهٔ زن و مرد متأهلی که به‌سوی روابط نامشروع کشیده می‌شوند، تجربهٔ مجدد صمیمیت فردی و جنسی است. چیزی که دیگر آن را در زندگی مشترکشان نمی‌یابند؛ بنابراین جذابیت روابط نامشروع بدین دلیل است که هیچ یک از طرفین، عیب‌جویی، سرزنش و شکوه نمی‌کنند یا نق نمی‌زنند. 
</p>

<p>
بعضی مواقع هم رابطهٔ خارج از ازدواج فقط به منظور کسب هیجان و تنوع اتفاق می‌افتد؛ یعنی هیچ شکایت یا نارضایتی خاصی در ازدواج وجود ندارد فقط برخی افراد به دنبال هیجان رابطهٔ خارج از ازدواج هستند. در واقع پنهان‌کاری و راز موجود در یک رابطهٔ غیرقانونی به جذابیت رابطهٔ خارج از ازدواج می‌افزاید.
</p>

<p>
مسائل گذشته قبل از ازدواج ، شامل روابط جنسي و عشقانه مي شود . خيانت در افرادي كه قبل از ازدواج رابطه جنسي و یا عاطفی داشته اند، بيشتر عنـوان شده است . این افراد، از نگرش سهل گيرانه تري نسبت به روابط فرا زناشويي برخوردار هستند. این افراد همچنان شماره تماس های فردی که در گذشته در تماس بوده اند را در گوشی خود ذخیره نگه می دارند، در شبکه های اجتماعی همچنان در ارتباط بوده و با این تفکر که در حال  حاضر فقط یک دوست هستند به خیانت می پردازند.
</p>

<p>
اگرچه هیچ‌کدام از دلایل ، خیانت و بی‌وفایی را توجیه نمی‌کند .
</p>

<br>
<h3>توجیه ذهنی فرد خیانتکار</h3>
<p>
زنان و مردان خیانتکار وقتی دست‌شان رو می‌شود، با ناچیزانگاری و بهانه‌جویی، رفتارشان را با چنین توضیحاتی توجیه می‌کنند:
</p>
<p>
<ul>
<li>
هر فردی می‌خواد با فرد دیگه رابطه جنسی داشته باشه. اگر بتونند، همه این کار رو می‌کنند. چرا من باید جور دیگه‌ای باشم؟ بیشتر افراد این کار رو می‌کنند. از خودشون بپرسید.
</li>
<li>
اگر تو خونه خودم از نظر جنسی ارضا می‌شدم، خیانت نمی‌کردم.
</li>
<li>
اگر این‌قدر چاق نبود، با من رفتار بهتری داشت یا بیشتر به من می‌رسید، به خیانت فکر نمی‌کردم.
</li>
<li>
اگر شغلم این‌قدر استرس‌‌زا نبود، برای تسکین اضطراب به‌سراغ خیانت نمی‌رفتم.
</li>
<li>
کدوم خیانت؟ خوش‌وبش و کمی تفریح در کافه که خیانت نیست. این تفریح است.
</li>
<li>
من فقط پیام می‌دم و خوش‌وبش می‌کنم. چه ضرری داره؟ هیچ‌کدوم از این افراد رو تابه‌حال از نزدیک ندیدم. این فقط یه بازیه
</li>
</ul>
</p>

<p>
در روان‌شناسی، به چنین بهانه‌جویی‌هایی (انکار) می‌گویند. در انکار، فرد با دروغ‌ها و فریب‌های درونی خودش را قانع می‌کند که رفتار سؤال‌برانگیزش، مشکلی ندارد. او با بهانه‌های مختلف خودش را فریب می‌دهد. هر دلیل و بهانه، دروغ‌های جدیدی به دنبال دارد. در نگاه سوم‌شخص بی‌طرف، مانند روانکاو، انکار مرد خیانت‌کار مثل سستی خانه‌ای پوشالی در جریان نسیمی شدید است. اما آنها لجوجانه اصرار دارند که دلایل‌شان منطقی است.
</p>

<br>
<h3>تاثیر وفاداری در افراد </h3>
<p>
<ol>
<li>
وفادار بودن باعث آرامش فکر و ذهن‌تان می‌شود. دیگر نیازی به پنهان‌کاری نخواهید داشت و لازم نیست تک‌تک دروغ‌هاتان را هم به خاطر بسپارید     
</li>
<li>
وفاداری باعث می‌شود بهترین الگو برای فرزندان‌تان باشید. بچه‌ها از اعمال و رفتار ما درس می‌گیرند.     
</li>
<li>
وفادار بودن تأثیر مثبتی بر شخصیت‌تان خواهد داشت. با این روش می‌توانید با اعتمادبه‌نفس بیشتری زندگی کنید. راستی و درستی اهمیت زیادی دارد، می‌توانید آن را از زندگی شخصی‌تان شروع کنید. اگر در زندگی شخصی‌تان راست و درست رفتار نکنید، خواهید دید که کل زندگی‌تان فرو می‌پاشد.     
</li>
<li>
افراد وفادار شادتر، آرام‌تر و راضی‌تر هستند و بیشتر لبخند می‌زنند. وجدان‌شان آسوده و زندگی‌شان از استرس، خلاء و پیچیدگی به دور است.     
</li>
<li>
وفادار بودن باعث می‌شود همسرتان به شما اعتماد کند و با این اعتماد صددرصد خودش را در اختیارتان قرار خواهد داد و درمقابل می‌توانید شناخت بهتری از او پیدا کنید. بدون اعتماد نخواهید توانست از تمام محبت‌های همسرتان بهره‌مند شود.     
</li>
<li>
وفادار نبودن هیچ فایده‌ای برایتان نخواهد داشت و هیچ پاداشی در انتها انتظارتان را نمی‌کشد. نتیجه‌ی آن فقط درد، پشیمانی و نابودی است. فقط خودخواهی‌تان را بیشتر کرده و کورتان می‌کند.    
</li>
<li>
کسی که با او به همسرتان خیانت می‌کنید صلاح شما را نمی‌خواهد و فقط می‌خواهد نیازها و خودخواهی خودش را ارضا کند. او اصلاً متوجه خرابی‌هایی که وارد زندگی شما می‌کند نیست. بله، ممکن است با هم احساس نزدیکی کنید یا حتی به هم ابراز علاقه کنید، ولی هر دو شما مجرمانی هستید که دست به جنایت زده‌اید. آن فرد مشکلات شخصی خودش را دارد و به همین دلیل است که به تعهد قانونی شما احترام نمی‌گذارد. شما هم از روی نادانی اجازه می‌دهید گمراه‌تان کند.     
</li>
<li>
 هیجان خیانت خیلی زود از بین می‌رود. در ابتدای کار ممکن است احساس هیجان و لذت کنید. با طرف‌تان قرارهای مخفیانه می‌گذارید و لذت می‌برید ولی خیلی زود متوجه خواهید شد که اشتباه کرده‌اید.بعد برمی‌گردید به سمت همسرتان، به گنج گرانبهایی که نادیده‌اش گرفته بودید ولی دیگر کار از کار گذشته است. چیزی بسیار پرارزش را به‌خاطر چیزی بی‌معنی و کم‌اهمیت خراب کرده‌اید.    
</li>
</ol>

</p>